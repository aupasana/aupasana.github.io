---
layout: post
title: पचनम्
date: '2009-12-06T06:51:00.001-08:00'
author: अनामकः
tags: 
modified_time: '2009-12-06T07:40:21.482-08:00'
blogger_id: tag:blogger.com,1999:blog-8587359.post-8598081025845262181
---

ह्यः, मित्रेण मानसोल्लासः नाम कश्चित् ग्रन्थः निवेदितः, यत्र शतशः विषयाः विवृताः सन्ति। तेषु अन्यतमः अध्यायः अन्नभोगः यत्र भिन्नानि खाद्यानि विवृतानि। ग्रन्थोऽयं गत-सहस्रके द्वितीये शतके रचितः इति इतिहासवीक्षकवचनम्। किन्तु पठने, अस्माभिः भारतीयैः बहुत्र मातृपचनं स्मृतिपथं आयाति। मित्रेण खाद्यविषये लेखाः सज्जीकरिष्यमानाः इत्यस्मात्, अत्र भाषाविषये किञ्चित् निवेद्यते। ग्रन्थोऽयं पद्यमयं, सर्वत्र अनुष्टुप् छन्दश्च।<br /><br />बहुत्र अस्माकं भोजनं जलपूर्णं शाखामयं च भवति। तादृशं किञ्चित् उद्दिश्य, वर्णनं कथं कार्यम् इति चिन्तयामः। आदौ शाकानि आनेतव्यानि, तानि अखण्डानि शोधितव्यानि, बहुशः जलैः क्षालितव्यानि। आर्द्रकम् इव शाकं सूक्ष्मं खण्डनीयं भवेत्। पात्रे अमुकबीजं तैलभ्रष्टं दर्व्या विवर्तयेत्, तत्र शाकखण्डान् क्षिप्त्वा, किञ्चित् जलेन पात्रं पूरयेत्। कियत् जलम्? द्विगुणं, त्रिगुणं, समं वा तोयं आवश्यकं स्यात्। आदौ तत्सर्वं मृद्वग्नौ क्षेपणीयं भवेत्, पात्रं अपिधापनीयं च न स्यात्। यावत् स्वल्पबाष्पसमन्वितं बुद्बुदोपेतं न स्यात्, वीक्षणीयम्। वर्णार्थम् अमुकचूर्णं स्थापनीयम्।  पौनःपुण्येन दर्व्या सह परिघट्टनीयम्। पुनः क्वथितव्यम्।<br /><br /><br />