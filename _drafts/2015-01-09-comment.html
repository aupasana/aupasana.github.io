---
layout: post
title: आरुणिः / उदालकः
date: '2015-01-09T18:06:00.000-08:00'
author: अनामकः
tags:
- महाभारतम्
modified_time: '2015-01-09T18:06:38.603-08:00'
blogger_id: tag:blogger.com,1999:blog-8587359.post-5892915588286829611
blogger_orig_url: https://www.blogger.com/comment.g?blogID=8587359&postID=5892915588286829611
---

धौम्यो नाम कश्चित् ऋषिः । तस्य शिष्याः त्रयः बभूवुः -- उपमन्युः, <a href="http://en.wikipedia.org/wiki/Aruni" target="_blank">आरुणिः</a>, वेदः चेति । एकदा, स शिष्यम् आरुणिं पाञ्चाल्यं प्रेषयामास -- "गच्छ, केदारखण्डं बध्नाहि" इति ।<br /><br />एवं संदिष्टः, तत्र गत्वा केदारखण्डं बद्धुं न अशकत् । क्लिश्यमानः सः उपायम् अपश्यत्, "भवतु एवं करिष्यामि" इति च अचिन्तयत् । स तत्र संविवेश केदारखण्डे । तथा शयानः तस्मिन् उदके तस्थौ ।<br /><br />ततः कदाचित् उपाध्यायः शिष्यान् अपृच्छत् -- "क्वः आरुणिः गतः" इति । ते तं प्रत्यूचुः -- "भगवन् ! त्वया एव प्रेषितः केदारखण्डं बद्धुम्" इति । सः एवम् उक्तः तान् शिष्यान् प्रत्युवाच -- "तस्मात् तत्र सर्वे गच्छामः, यत्र स गतः" इति । स तत्र गत्वा तस्य आह्वानाय शब्दं चकार -- "भो आरुणे ! क्वासि वत्स ! एहि" इति ।<br /><br />स तत् श्रुत्वा, तस्मात् केदारखण्डात् उत्थाय तम् उपाध्यायम् उपतस्थे । प्रोवाच चैनम् -- "अयम् अस्मि अत्र ! केदारखण्डे निःसरमाणम् उदकम् अवारणीयं संरोद्धुं संविष्टः । भगवच्छब्दं श्रुत्वा एव भवन्तम् उपस्थितः । तदभिवादये भगवन्तम् । आज्ञापयतु भवान् । किं करवाणि" इति ।<br /><br />सः एवमुक्तः उपाध्यायः प्रत्युवाच -- "यस्माद् भवान् केदारखण्डं विदार्य उत्थितः, तस्मात् उद्दालक एव नाम्ना भवान् भविष्यति" इति उपाध्यायेन अनुगृहीतः ।