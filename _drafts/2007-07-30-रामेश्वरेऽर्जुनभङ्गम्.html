---
layout: post
title: रामेश्वरेऽर्जुनभङ्गम्
date: '2007-07-30T14:53:00.000-07:00'
author: अनामकः
tags: 
modified_time: '2007-07-30T15:01:12.142-07:00'
blogger_id: tag:blogger.com,1999:blog-8587359.post-6914578407735822336
---

<div>स्वभक्तानां कपीनांश्च तारणाय महार्णवे ।</div><br /><div>सेतुबन्धनसन्नद्धं राघवं तन्नमाम्यहम् ॥ १ ॥<br /></div><br /><div>राममेवंविधा ध्यायन् रामं मनसि चिन्तयन् ।</div><br /><div>सूर्ये चास्तमये प्राप रामेश्वरमथार्जुनः ॥ २ ॥</div><br /><div> </div><br /><div>अन्वयः॥ रामम् एवं विधा ध्यायन्, रामं मनसि चिन्तयन् [च], अथ सूर्ये च अस्तमये अर्जुनः रामेश्वरं प्राप॥</div><br /><div><br />रामेश्वरं तथा नत्वा जगामासौ धनुर्धरः ।</div><br /><div>रामेनैवाश्रितं स्थानं तीरं रत्नाकरस्य च ॥ ३ ॥</div><br /><div> </div><br /><div>अन्वयः॥ तथा असौ धनुर्धरः रामेश्वरं नत्वा रामेण एव जत्नाकरस्य आश्रितं स्थानं तीरं जगाम च॥</div><br /><div><br />अपश्यत्तत्र सेतुं तन्निर्मितं वानरादिभिः ।</div><br /><div>तन्निर्माणकथां ध्यायन्नवदत्स महारथी ॥ ४ ॥</div><br /><div> </div><br /><div>तत्र सेतुं </div><br /><div><br />धनुर्विद्यासमर्थेन राघवेन महात्मना ।</div><br /><div>शक्यस्स्यान्ननु निर्मातुं सेतुरेष शरैरपि ॥ ५ ॥</div><br /><div><br />स्वयं कोदण्डपाणिश्च साहाय्यं सेतुबन्धने ।</div><br /><div>वानराणां मृगाणां च किमर्थं सोऽप्ययाचत ॥ ६ ॥</div><br /><div><br />कार्येऽस्मिन् फलतामाप्तुं शक्तस्स्यामहमेव हि ।</div><br /><div>एतच्छ्रुत्वा वचस्तस्य समीपस्थः कपीश्वरः ॥ ७ ॥</div><br /><div><br />अपृच्छदर्जुनं वीरं धनुर्धर भवान् तु कः ।</div><br /><div>समर्थं वेत्ति चात्मानं दुष्करस्यास्य साधने ॥ ८ ॥</div><br /><div><br />पाण्डुपुत्रः पृथासूनुः द्रोणशिष्योऽहमर्जुनः ।</div><br /><div>इत्यवदत्स गाण्डीवी महागर्वसमन्वितः ॥ ९ ॥</div><br /><div><br />असाध्यं खलु कार्यं तच्छताधिकजनैरपि ।</div><br /><div>वानरैश्च सहस्रैश्च मृगवृन्दैश्च निर्मितम् ॥ १० ॥</div><br /><div><br />अशक्यं भवताप्येतदिति प्राह स वानरः ।</div><br /><div>श्रुत्वेदं वचनं पार्थो वानरं पुनरब्रवीत् ॥ ११ ॥</div><br /><div><br />परन्त्वहमसामान्य इन्द्रेणाप्यपराजितः ।</div><br /><div>अवश्यं साधयिष्यामि कार्यमेतत्तु वानर ॥ १२ ॥</div><br /><div><br />इत्युक्त्वा तु तदा पार्थो रतोऽभूत्सेतुबन्धने ।</div><br /><div>सेतुर्योजनपर्यन्तं क्षणेष्वेव हि निर्मितः ॥ १३ ॥</div><br /><div><br />आश्चर्येण तु तद्दृष्ट्वा तिष्ठत्वित्याह वानरः ।</div><br /><div>परीक्षेऽहमिमं सेतुं भारं वहति किं मम ॥ १४ ॥</div><br /><div><br />स्पर्शेन कपिपादस्य भग्नोऽभूत्सव्यसाचिना ।</div><br /><div>रचितश्शरसेतुश्च चकितोऽभूत्स पाण्डवः ॥ १५ ॥</div><br /><div><br />रचयामि पुनस्तर्हि क्षणमेकं हि तिष्ठ भोः ।</div><br /><div>इत्युक्त्वा तु पुनर्यत्नमकरोदर्जुनस्तदा ॥ १६ ॥</div><br /><div><br />रचितस्तेन सेतुश्च कपिभग्नो पुनःपुनः ।</div><br /><div>बहुधाप्येवमेवाभूज्जगादान्ते तमर्जुनः ॥ १७ ॥</div><br /><div><br />न शक्नोमि शरैस्सेतुं निर्मातुं वानराधिप ।</div><br /><div>प्राणान् महोदधावस्मिन्नहङ्कारी त्यजाम्यहम् ॥ १८ ॥</div><br /><div><br />प्राणत्यागाय सन्नद्धमर्जुनं वानरोऽब्रवीत् ।</div><br /><div>लभसे किमनेन त्वं तिष्ठ हे पुरुषर्षभ ॥ १९ ॥</div><br /><div><br />अहङ्कारविमुक्तस्त्वमीश्वरं राममाश्रय ।सर्वाणि तव कार्याणि साधयिष्यस्यनेन हि ॥ २० ॥<br />किं वा साध्यं बलिष्ठेन रामस्यानुग्रहं विना ।किं वाऽसाध्यं मृगैश्चापि राघवानुग्रहे सति ॥ २१ ॥<br />भवता सत्यमुक्तं वै मदान्धेन मया कथम् ।रामेणाशक्यमित्येतत् कार्यमस्तीति चिन्तितम् ॥ २२ ॥<br />नौम्यहं राघवं राममशक्याद्भुतसाधकम् ।यस्यापि नाममात्रेण शिला तरति सागरे ॥ २३ ॥<br />महात्मन्ननुगृह्णातु दासोऽहं भवतस्सदा ।दण्डवत्प्राणमत्पार्थ उक्त्वैवं वानरं तदा ॥ २४ ॥<br />सोऽब्रवीन्मन्दहासेन पार्थाजेयस्सदा भव ।तुष्टोऽहं तव वीर्येणोत्तिष्ठ हे भरतर्षभ ॥ २५ ॥<br />पताकस्थो भविष्यामि हनूमानहमेव हि ।कपिध्वजेति प्रख्यातं पामि त्वां सर्वदा युधि ॥ २६ ॥<br />पार्थस्य गर्वभङ्गं तु कृतमेवं हनूमता ।अहङ्कारविमुक्तिं नस्सोऽनुगृह्णातु सर्वदा ॥ २७ ॥</div>