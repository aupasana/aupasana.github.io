---
layout: post
title: कर्णभारम् (संक्षिप्तम्)
date: '2007-06-29T06:07:00.000-07:00'
author: अनामकः
tags: 
modified_time: '2007-06-29T06:30:33.134-07:00'
blogger_id: tag:blogger.com,1999:blog-8587359.post-2260368740216496705
---

<div>कर्णः ॥ शल्यराज, यत्र अर्जुनः, तत्रैव उद्यतां मम रथः।</div><br /><div>शल्यः ॥ बाढम् ।</div><br /><div>कर्णः ॥ भोः सल्यराज, श्रूयतां मम अस्त्रस्य वृत्तान्तः।</div><br /><div>शल्यः ॥ ममापि अस्ति कौतूहलम्, एनं वृत्तान्तं श्रोतुम्।</div><br /><div>कर्णः ॥ पूर्वमेव अहं जामदग्न्यस्य सकाशं गतवान्।</div><br /><div>शल्यः ॥ तत:? तत:? </div><br /><div>कर्णः ॥ ततः जामदग्न्येन मम आशीर्वचनं दत्त्वा पृष्टः--को भवान्? किमर्थं आगतः? इति।</div><br /><div>शल्यः ॥ तत:? तत:?</div><br /><div>कर्णः ॥ भगवन् ! अखिलानि अस्त्राणि उपशिक्षितुम् इच्छामि--इति उक्तवान्।</div><br /><div>शल्यः ॥ ततस्तत:?</div><br /><div>कर्णः ॥ भगवता उक्तम्--ब्राह्मणेषु उपदेशं करिष्यामि, न क्षत्रियाणाम्--इति।</div><br /><div>शल्यः ॥ अस्ति खलु भगवतः क्षत्रियवंश्यैः पूर्ववैरम्। तत:? तत:?</div><br /><div>कर्णः ॥ नाहं क्षत्रियः इति अस्त्रोपदेशं ग्रहीतुम् आरब्धं मया।</div><br /><div>शल्यः ॥ ततस्ततः?</div><br /><div>कर्णः ॥ ततः कतिपयकालातिक्रमे, कदाचित् फल-मूल-समित्-कुश-कुसुम-आहरणाय भगवता गुरुणा सह अनुगतः।</div><br /><div>शल्यः ॥ ततस्ततः?</div><br /><div>कर्णः ॥ गुरुः वनभ्रमण-परिश्रमात्, मदङ्के निद्रावशम् उपगतः।</div><br /><div>शल्यः ॥ ततस्ततः?</div><br /><div> </div><br /><div>कर्णः ॥ कृत्ते वज्रमुखेन नाम कृमिणा दैवान्ममोरुद्वये</div><br /><div>निद्राच्छेद भयादसह्यत गुरोः धैर्यात्तदा वेदना ।</div><br /><div>उत्थाय क्षतजाप्लुतः स सहसा रोषानलोद्दीपितो</div><br /><div>बुध्वा माम् च शशाप कालविफलान्यस्त्राणि ते सन्त्विति ॥</div><br /><div> </div><br /><div>शल्यः ॥ अहो कष्टम् !</div><br /><div>कर्णः ॥ एतानि अस्त्राणि निर्वीर्याणि।</div><br /><div> </div>