---
layout: post
title: अनुवादः
date: '2010-09-27T21:20:00.001-07:00'
author: अनामकः
tags: 
modified_time: '2010-09-27T21:32:07.294-07:00'
blogger_id: tag:blogger.com,1999:blog-8587359.post-998051970466003416
---

ह्यः, कृष्णशास्त्रिणः किञ्चन भाषनं प्रकाशितं, यस्मिन् महोदयेन केचन शब्दाः उपस्थापिताः - धर्माधर्म-पुण्य-पापादयः। तेषां सर्वेषामपि अनुवादः दुश्शक्यः। एतानि तु सर्वाणि अपि सामान्यानि असमस्तपदानि। यदा पदानाम् अनेकार्थता वर्त्तते, कविभिः सा च विहिता भवति; अथवा समासद्वारा विविधाः अर्थाः कल्पनार्हाः भवन्ति, कथं वा अनुवादः क्रियेत? अन्तर्जाले केचन सज्जनाः सन्ति, ये शास्त्रप्रकाशनं लक्ष्यत्वेन स्वीकृतवन्तः। श्लाघनीयाश्च ते। बहूनां श्लोकानाम् अनुवादश्च कृतः तैः। तथापि यदा स एव अनुवादः अवलोक्यते, बहुधा शङ्का उत्पद्यते। यदा स्थूलार्थः एव अप्रतिपादितं भवति, कथं वा गौणार्थः श्लेशार्थः गूढार्थः वा प्रतिपादितः भवति? यदि अस्य एव महतः प्रयासस्य स्थाने संस्कृतकौशलप्रतिपादनं क्रियते, किं लक्ष्यम् असाधितं स्यात्? ईश्वरः एव जानीयात्।