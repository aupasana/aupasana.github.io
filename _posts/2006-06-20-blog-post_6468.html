---
layout: post
title: श्रीकृष्णविलासः ३.२३
date: '2006-06-20T22:09:00.000-07:00'
author: अनामकः
tags:
- श्रीकृष्णविलासः
modified_time: '2007-06-30T07:59:33.106-07:00'
blogger_id: tag:blogger.com,1999:blog-8587359.post-9088477409282341773
blogger_orig_url: http://kalidasa.blogspot.com/2006/06/blog-post_6468.html
---

प्रतिवेदि निविष्टपूर्णकुम्भम्<br />विलसत्तोरणमुज्वलत्प्रदीपम् ।<br />व्रज गोकुलमाकुलं प्रजाभिः<br />भवदीयागमनप्रहर्षिणीभिः ॥३.२३॥<br /><br />अन्वयः ॥ (त्वं) प्रतिवेदि निविष्टपूर्णकुम्भं विलसत्तोरणम् उज्वलत्प्रदीपं भवदीयागमनप्रहर्षिणीभिः प्रजाभिः आकुलं गोकुलं व्रज॥<br /><br />विलासिनी ॥ अस्मिन् समये तु विशेषतः न परित्याज्यं गोकुलमित्याह--प्रतिवेदीति॥ त्वं गोकुलं गोष्ठं व्रज गच्छ। प्राप्तकाले लोट्। तदागमने तत्र सभाव्यमानविशेषमाह विशेषचतुष्टयेन--प्रतिवेदि वेदिषु निविष्टपूर्णकुम्भं निहितकनकादिपूर्णकलशं विलसत्तोरणम् उच्छ्रितधजादिना शोभमानबहिर्द्वारम्। तोरणोऽस्त्रीबहिर्द्वार--मित्यमरः। उज्वलन्तः प्रज्वलनः प्रदीपाः यस्मिन् तथाभ्‌तम्। भवदीयेन आगमनेन हेतुना प्रहर्षिणीभिः प्राप्तहर्षशीलाभिः प्रजाभिः गोपगोपीजनैः आकुलं सङ्कीर्णम्। भवत्प्राप्तावेवं भविष्यतीत्यर्थः॥<br /><br />तिप्पणीः ॥ वेद्यां वेद्यां प्रतिवेदि। निविष्टाः पूर्णकुम्भाः यस्मिन् तत् निविष्टपूर्णकुम्भम्। विलसत् तोरणं यस्मिन् तत् विलसत्तोरणम्। उज्वलन्तः प्रदीपाः यस्मिन् तत् उज्ज्वलत्प्रदीपम्।