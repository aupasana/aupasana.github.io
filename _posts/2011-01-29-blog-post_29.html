---
layout: post
title: विभक्तयः
date: '2011-01-29T22:53:00.001-08:00'
author: अनामकः
tags: 
modified_time: '2011-01-29T22:53:20.551-08:00'
blogger_id: tag:blogger.com,1999:blog-8587359.post-3172526175755735344
blogger_orig_url: http://kalidasa.blogspot.com/2011/01/blog-post_29.html
---

<p>विदितं सर्वैर्यत् सप्तसु विभक्तिषु कारकाणि षट् इति । तद्यथा श्लोकेन स्मर्यते --</p> <blockquote> <p>कर्ता कर्म च करणं संप्रदानं तथैव च ।<br>उपादानाधिकरणे चेत्याहुः कारकाणि षट् ॥ </p></blockquote> <p>सप्ताहान्ते प्राथमिकवर्गे कस्मिंश्चित्, विभक्त्यर्थः प्राकाश्यत । तत्र यदा कारकसंज्ञाः उक्ताः, प्रतिपदार्थः बोधनीयः अभवत् । तद्यथा -- किमिदं संप्रदानत्वं, किमिदम् उपादानत्वम्, इत्यादयः प्रश्नाः पृष्टाः । संज्ञया संज्ञीबोधः सहसा न सञ्जातः ।</p> <p>तैरेव प्रश्नकर्तृभिस्तु -- रामाय नमः, वृक्षात् पत्रं पतति -- इत्यादीनां वाक्यार्थः सुष्ठु अवगम्यते । तस्मात् आदौ श्लोकान्तरं सतात्पर्यं बोधनीयम् इति भाति यद्यथा -- </p> <blockquote> <p>रामो राजमणिः सदा विजयते, रामं रमेशं भजे ।<br>रामेणाभिहिता निशाचरचमू, रामाय तस्मै नमः ।<br>रामान्नास्ति परायणं परतरं, रामस्य दासोस्म्यहम् ।<br>रामे चित्तलयः सदा भवतु मे , हे राम मामुद्धर ॥</p></blockquote> <p>अत्रापि, यद्यपि ते प्रश्नान्तराणि पृच्छेयुः, तथापि भावावगमः भवेत् । </p>  