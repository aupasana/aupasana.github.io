---
category: sanskrit
layout: post
title: मोक्षस्य कारणम्
date: '2009-08-03T19:25:00.000-07:00'
author: अनामकः
tags:
- योगवासिष्ठः
- वेदान्तः
modified_time: '2009-08-05T14:23:31.443-07:00'
blogger_id: tag:blogger.com,1999:blog-8587359.post-970116934436246206
blogger_orig_url: http://kalidasa.blogspot.com/2009/08/blog-post_3306.html
---

प्रश्नः यः पौनःपुण्येन पृच्छ्यते -- मोक्षस्य कारणं कर्म वा ज्ञानं वा इति। अद्वैतिनां मतं यत् कर्मयोगद्वारा चित्तशुद्धिः, पुनः ज्ञानेन अविद्यानाशः। सः एव भावः योगवासिष्ठायाम् अपि आदौ प्रतिपादितम्।<br /><br />अगस्तिः वदति --<br />उभाभ्याम् अपि पक्षिभ्यां यथा खे पक्षिणां गतिः।<br />तथैव ज्ञानकर्मभ्यां जायते परमं पदम्॥<br /><br />तात्पर्यं व्याचष्टे -- कर्मणां पूर्वभावः तु प्रवृत्ति-निवृत्तयोः युगपत् असम्भवात् विरुद्धाधिकारि-विशेषणकत्वात् च अर्थसिद्धः इति न यौगपद्यांशे दृष्टान्तः। यथा दर्पणे प्रतिबिम्बोदये मार्जनालोकौ द्वौ अपि आवश्यकौ तद्वत् कर्मकृतचित्तशुद्धिः प्रमाणजन्यवृत्तिः च अविद्यानिवृत्तौ आवश्यके अशुद्धचित्तैः शतशः श्रुतेऽपि ज्ञानफलात् अदर्शनात् इति भावः॥<br /><br />अतः कर्मयोगः च ज्ञानयोगः च पक्षिणः द्वौ पक्षौ, अधिकारभेदात्। यत्र श्रेष्ठतरः योगः उच्यते, गीतायां अन्यत्र वा, अधिकारं मनसि निधाय एव उत्तरम् अपेक्षितम्। कर्मयोगः ज्ञानयोगः इत्येवं सोपानायते यथा दर्पणे प्रतिबिम्बदर्शनार्थं मार्जनम्, आलोकः च।