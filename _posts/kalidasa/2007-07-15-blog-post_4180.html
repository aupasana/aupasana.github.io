---
layout: post
title: आकाङ्क्षा
date: '2007-07-15T20:18:00.000-07:00'
author: अनामकः
tags:
- व्याकरणम्
modified_time: '2007-07-15T20:48:45.664-07:00'
blogger_id: tag:blogger.com,1999:blog-8587359.post-4415595007590911179
blogger_orig_url: http://kalidasa.blogspot.com/2007/07/blog-post_4180.html
---

पद्ये गद्ये वा, सुलभेन अन्वयज्ञानाय प्रश्नरूपेण तत्तत्पद-संयोजनोपायस्य "आकाङ्क्षा" इति संज्ञा। एकैकस्मिन् अपि वाक्ये क्रमेण प्रश्नाः प्रष्टव्याः--<br /><br />एकैकस्मिन् अपि वाक्ये "पूर्णक्रियापदम्" पूर्वं ज्ञातव्यम् ।<br />कर्तुः आकाङ्क्षा -- कः? (का /किम्) इति प्रश्नः प्रष्टव्यः।<br />कर्मणः आकाङ्क्षा -- कम्? (कौ/कान्/काम्/किम्) इति प्रश्नः प्रष्टव्यः।<br />कर्तृविशेषणस्य आकाङ्क्षा -- कथंभूतः, कीदृशः इति प्रश्नः प्रष्टव्यः।<br />कर्मविशेषणस्य आकाङ्क्षा -- कथंभूतम्, कीदृशम् इति प्रश्नः प्रष्टव्यः।<br />क्रियाविशेषणस्य आकाङ्क्षा -- कदा, कुत्र, कथम्, कुतः, किमर्थम् इत्यादयः प्रश्नाः प्रष्टव्याः। यथा --<br /><br />वागर्थाविव सम्पृक्तौ वागर्थप्रतिपत्तये ।<br />जगतः पितरौ वन्दे पार्वतीपरमेश्वरौ ॥<br /><br />पूर्णक्रियापदम् -- वन्दे।<br />कर्तुः आकाङ्क्षा -- कः वन्दे? [अहं] वन्दे।<br />कर्मणः आकाङ्क्षा -- कौ वन्दे? पार्वतीपरमेश्वरौ वन्दे।<br />कर्तृविशेषणस्य आकाङ्क्षा -- कथं भूतः अहम्?<br />कर्मविशेषणस्य आकाङ्क्षा --कथं भूतौ पार्वतीपरमेश्वरौ?<br />वागर्थौ इव सम्पृक्तौ, जगतः पितरौ।<br />क्रियाविशेषणस्य आकाङ्क्षा -- किमर्थं वन्दे? वागर्थप्रतिपत्तये वन्दे।<br /><br />अन्वयः -- [अहं] वागर्थौ इव सम्पृक्तौ, जगतः पितरौ, पार्वतीपरमेश्वरौ, वागर्थप्रतिपत्तये वन्दे॥