---
layout: post
title: भाषायाः प्रयोजनम्
date: '2010-10-07T02:35:00.000-07:00'
author: अनामकः
tags: 
modified_time: '2010-10-07T02:35:29.048-07:00'
blogger_id: tag:blogger.com,1999:blog-8587359.post-1711953404157001973
blogger_orig_url: http://kalidasa.blogspot.com/2010/10/blog-post_07.html
---

भाषाकौशल्यवर्धनाय सर्वप्रथमोपायः श्रवणम्। अतः ध्वनिमुद्रणश्रवणे मम प्रीतिः वर्त्तते। कदाचित् कस्यचन उपाध्यायस्य स्वानुभववर्णनकथनं शृणोमि स्म। एकदा संस्कृतविद्यालये मञ्चे संस्कृतभाषया एव भाषमाणः सः। पिपासिते जाते सः अपृच्छत् -- किञ्चित् जलम् आवश्यकम् -- इति। परन्तु, पृष्टः संस्कृतच्छात्रः प्रार्थनां नैव अवागच्छत्। वीक्षकेषु अन्यतमेन संस्कृतपण्डितेन प्रादेशिकभाषया सः एव छात्रः पुनः प्रार्थितः, तदा एव जलम् आनीतम्। सः अध्यापकः अनुधा भणति -- संस्कृतेन न दाहः शाम्यते -- इति। <br /><br />द्वित्रेभ्यः दिनेभ्यः पूर्वम् <a href="http://www.hindustantimes.com/Petitions-cannot-be-accepted-in-Sanskrit-Allahabad-High-Court/Article1-608294.aspx">उच्चन्यायालयघोषणा</a> यत् संस्कृतभाषाव्यवहारः न्यायालये न्यायविरुद्धम् इति। न वा प्रार्थकः संस्कृभाषया प्रार्थनां कुर्यात्, न वा न्यायाधीशाः संस्कृतभाषया निर्णयं प्रकाशयेयुः। अत्र तु प्रार्थकः संस्कृतभाषामात्रम् उपयुज्य नैव प्रार्थयत, प्रत्युत हिन्दीभाषानुवादः अपि कृतः। तदपि अपर्याप्तम् आसीत्। अहो स्थितिः।