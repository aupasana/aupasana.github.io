---
category: sanskrit
layout: sanskrit-post
title: दीपशिखाकालिदासः
date: '2011-02-08T07:36:00.001-08:00'
author: अनामकः
tags:
- रघुवंशः
modified_time: '2011-02-08T07:47:12.202-08:00'
blogger_id: tag:blogger.com,1999:blog-8587359.post-2955247856016741548
blogger_orig_url: http://kalidasa.blogspot.com/2011/02/blog-post_08.html
---

<p>श्रूयते विद्वद्वचनम् --</p> <blockquote> <p>उपमा कालिदासस्य भारवेरर्थगौरवम्<br>दण्डिनः पदलालित्यं माघे सन्ति त्र्यो गुणाः ॥</p></blockquote> <p>सर्वस्मिन्नपि श्लोके काचित् उपमा निरूप्यते कालिदासेन । प्रेक्षकैः अतिमात्रं कालिदासवचनानि परिशील्य, तस्य काचित् उपमा एव विशेषणत्वेन उपक्षेपिता । कुतः इयम् उपमा इति पृष्ठे -- </p> <blockquote> <p>संचारिणी दीपशिखेव रात्रौ यं यं व्यतीयाय पतिंवरा सा <br>नरेन्द्रमार्गाट्ट इव प्रपेदे विवर्णभावं स स भूमिपालः ॥६,६७॥</p></blockquote> <p>रघुवंशमहाकाव्ये इन्दुमतीस्वयंवराख्याने तस्याः इन्दुमत्याः प्रभावः वर्णितः । सा इन्दुमती रात्रौ दीपशिखा इव संचारिणी, यं यं राजानं व्यतीयाय अतीत्य गता, सः सः भूमिपालः नरेन्द्रमार्गाट्टः इव विवर्णभावं प्रपेदे इति ।</p> <p>अस्मादेव श्लोकात् अयं कविः दीपशिखाकालिदासः इति ख्यातिं गतः । मुहुर्मुहुः पठित्वाऽपि पुनःपठितुकामाः वयम् । सौन्दर्यात् आख्यायिका इयं बहुषु विश्वविद्यालयेषु पाठ्यवस्तुना विहिता ।</p>  