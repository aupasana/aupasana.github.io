---
layout: post
title: कुमारसम्भवम् १.१
date: '2006-04-20T23:00:00.000-07:00'
author: अनामकः
tags:
- कुमारसम्भवम्
modified_time: '2007-06-29T06:46:00.001-07:00'
blogger_id: tag:blogger.com,1999:blog-8587359.post-2225374334512802249
blogger_orig_url: http://kalidasa.blogspot.com/2006/04/blog-post.html
---

अस्त्युत्तरस्यां दिशि देवतात्मा<br />हिमालयो नाम नगाधिराजः ।<br />पूर्वापरौ तोयनिधी वगाह्य<br />स्थितः पृथिव्या इव मानदण्डः ॥१.१॥<br /><br />अन्वयः ॥ उत्तरस्यां दिशि हिमालयः नाम नगाधिराजः पूर्वापरौ तोयनिधी वगाह्य पृथिव्याः मानदण्डः इव स्थितः अस्ति।<br /><br />पुंसवनी ॥ उत्तरककुभिः देवतास्वरूपो हिमालयनामकः पर्वतश्रेष्ठः पूर्वसमुद्रादारभ्य पश्चिमसमुद्रपर्यन्तं विस्तीर्णः, भूमेः परिच्छेदको दण्डः इव वर्तत इत्यर्थः। मानदण्डः हि मेयेन तुल्यपरिमाणो भवतीति यावत्।<br /><br />उत्तरस्याम्=उदीच्याम्; दिशि=आशायाम्; देवतात्मा=देवतास्वरूपः; हिमालयो नाम=हिमालय इति प्रसिद्धः; नगाधिराजः=पर्वतराजः; पूर्वापरौ=पूर्वपश्चिमौ; तोयनिधी=समुद्रौ; वगाह्य=प्रविश्य; पृथिव्याः=भूमेः; मानदण्ड इव=परिच्छेदकदण्डः इव; स्थितः=अवस्थितः; अस्ति=वर्तते।<br /><br />देवा आत्मा यस्य सः देवतात्मा। हिमानाम् आलयः हिमालयः। न गच्छन्तीति नगाः, अधिको राजा अधिराजः; नगानाम् अधिराजः नगाधिराजः। पूर्वश्च अपरश्च पूर्वापरौ। तोयानां निधिः तोयनिधिः। मानस्य दण्डः मानदण्डः, अथवा मानश्च असौ दण्डः मानदण्डः॥