---
layout: post
title: लुब्धो दाशः -- बालनीतिकथा १.१
date: '2015-01-07T10:16:00.001-08:00'
author: अनामकः
tags:
- बालनीतिः
modified_time: '2015-01-07T14:44:48.468-08:00'
thumbnail: http://1.bp.blogspot.com/-guS4h8VpZlw/VK13BusFxQI/AAAAAAAACH0/C04Gi97gJdg/s72-c/golden_goose.jpg
blogger_id: tag:blogger.com,1999:blog-8587359.post-8478641417492063280
blogger_orig_url: http://kalidasa.blogspot.com/2015/01/blog-post_7.html
---

रचयिता -- वैद्यः रामस्वरूपशास्त्री<br /><br />पुरा धारानगर्यां कश्चिद् दाशः आसीत् । स एकां कुक्कुटीम् अपालयत् । परमा अद्भुता आसीत् सा कुक्कुटस्त्री । सा नित्यं सौवर्णम् अण्डम् अददात् । दाशस्तु तस्य सौवर्णस्य अण्डस्य विक्रयेण कुटुम्बम् अपुष्यत् । सुवर्णं लब्ध्वा तस्य तृष्णा अवर्धत । स अर्थस्य संग्रहं कर्तुं प्रवृत्तः । धनसञ्चये प्रसक्तः स दाशः एकदा अचिन्तयत् --<br /><br />किन्न एकपदे सर्वं सुवर्णं कुक्कुटस्त्रियाः ।<br /><a href="http://1.bp.blogspot.com/-guS4h8VpZlw/VK13BusFxQI/AAAAAAAACH0/C04Gi97gJdg/s1600/golden_goose.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/-guS4h8VpZlw/VK13BusFxQI/AAAAAAAACH0/C04Gi97gJdg/s1600/golden_goose.jpg" height="200" width="165" /></a>कुक्षिं विदार्य संग्राह्यं किं स्वल्पेन शनैः शनैः ॥<br /><br />इति विचिन्त्य स कुक्कुट्याः उदरं पाटयाञ्चकार । उत्पाटिताद् अपि कुक्कुट्याः उदरात् न स एकमपि अण्डम् अलभत ।<br /><br />"हा दुःखम्&nbsp;! वृद्धिमिष्टवतो मूलं मे विनष्टम्", इति बहु विलप्य लोभाविष्टः स आत्मानं शपन् विनष्टः । अत उच्यते --<br /><br />मातरं पितरं पुत्रं भ्रातरं वा सुहृत्तमम् ।<br />लोभाविष्टो नरो हन्ति स्वामिनं वा सहोदरम् ॥<br /><br /><hr />भोजप्रबन्धात् उद्धृतं सुभाषितम् (३) । अस्यां बालनीतिकथायां धारानगरी, भोजप्रबन्धे धाराराज्यम् । कथावस्तु तु भिन्नमेव । भोजप्रबन्धे राजा वृद्धत्वं गतः स्वपुत्रे राज्यभारम् आरोपयितुंम् इच्छन्नपि बलवन्तम् अनुजं वीक्ष्य, तत्र लोभभूमिं ज्ञात्वा, विचार्य अनुजाय राज्यं ददाति ॥