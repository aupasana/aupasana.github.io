---
category: sanskrit
layout: sanskrit-post
title: श्रीकृष्णविलासः ३.११
date: '2006-06-20T22:40:00.000-07:00'
author: अनामकः
tags:
- श्रीकृष्णविलासः
modified_time: '2007-06-28T06:41:01.668-07:00'
blogger_id: tag:blogger.com,1999:blog-8587359.post-8208819636675994649
blogger_orig_url: http://kalidasa.blogspot.com/2007/06/blog-post_28.html
---

यस्मिन् भवत्याश्रितवत्सलत्वम्<br />विप्रेषु यस्यास्ति विशेषसङ्गः ।<br />मनोहरं यश्च बिभर्ति रूपम्<br />वधं स बालोऽर्हति मत्सकाशात् ॥३.११॥<br /><br />अन्वयः ॥ यस्मिन् आश्रितवत्सलत्वम् भवति, यस्य विप्रेषु विशेषसङ्गः अस्ति, यश्च मनोहरं रूपं बिभर्ति, सः बालः मत्सकाशात् वधम् अर्हति॥<br /><br />विलासिनी ॥ सः कुत्रास्ते? कथं वा ज्ञायत इति चेदत्राह -- यस्मिन्निति॥ यस्मिन् बाले आश्रितेषु जनेषु वत्सलत्वं वात्सल्यं भवति। यस्य विप्रेषु विशेषेण अतिशयेन सङ्गः शक्तिः अस्ति। आसाधारणा भक्तिरिति यावत्। यश्च मनोहरं द्रष्ट्रीणाम् आनन्दकरं रूपं बिभर्ति। त्रयो ह्येते विष्ण्वंशसम्भवा इति भावः। तदुक्तम्--विप्रेषु भक्तो विधुरो दयालुः विद्याविशुद्धो विमलाङ्गकान्तिः। विवेकशाली च विभाव्यते यः स एव विष्णुर्भुवि मर्त्यरूप--इति। सः तादृशः बालः मत्सकाशात् वधम् अर्हति। भवद्भिः सः हन्तव्यः इत्यर्थः॥<br /><br />तिप्पणीः ॥ आश्रितेषु वत्सलः आश्रितवत्सलः, तस्य भावः आश्रितवत्सलत्वम्। विशेषेण सङ्घः विशेषसङ्घः