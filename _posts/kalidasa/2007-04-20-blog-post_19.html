---
category: sanskrit
layout: post
title: भल्लूक-युवन्
date: '2007-04-20T06:02:00.000-07:00'
author: अनामकः
tags: 
modified_time: '2007-06-27T09:12:52.509-07:00'
thumbnail: http://1.bp.blogspot.com/_fBWXQA-fZzw/RiejyWjS3SI/AAAAAAAAANQ/ZGLWkUCg_0g/s72-c/knut.jpg
blogger_id: tag:blogger.com,1999:blog-8587359.post-2695481365394112485
blogger_orig_url: http://kalidasa.blogspot.com/2007/04/blog-post_19.html
---

<a href="http://1.bp.blogspot.com/_fBWXQA-fZzw/RiejyWjS3SI/AAAAAAAAANQ/ZGLWkUCg_0g/s1600-h/knut.jpg"><img id="BLOGGER_PHOTO_ID_5055189192189074722" style="FLOAT: left; MARGIN: 0px 10px 10px 0px; CURSOR: hand" alt="" src="http://1.bp.blogspot.com/_fBWXQA-fZzw/RiejyWjS3SI/AAAAAAAAANQ/ZGLWkUCg_0g/s400/knut.jpg" border="0" /></a> जर्मनी-देशे बर्लिन्-नगर-<a href="http://www.zoo-berlin.de/en.html">मृगशाला</a> । दिसेम्बर-पञ्चम-दिनाङ्के तत्र भल्लूक-युवन् जातः । जन्तुशालायां यदा शिशवः जायन्ते, महान् सम्मर्दः भवति । एषः न अपवादः । शिशवः सर्वे सुन्दराः, किन्तु यदि तस्य सुरूपं, तर्हि इतोऽपि सम्मर्दः । यतः एतस्य भल्लूकस्य अमल-श्वेत-त्वक्, अपि च तस्य खेल-स्वभावः, तस्य विख्यातिः प्रसृता । मार्च-मासे, प्रथम-वारं सर्वैः सः पञ्जरे दृष्टः । अद्य कुत्राऽपि सः अपरिचितः न स्यात् । जर्मनी-देशे, एकस्मिन् दैनन्दिक-वार्ता-पत्रिकायां, प्रतिदिनं तस्य वार्ता मुख्य-पुटे प्रकाशिता भवति ! तस्य <a href="http://knutnews.blogsome.com/">इतिवृत्त-अन्तर्जाल-पुटम्</a> अपि वर्तते ! अधुना जननपूर्वं स्वान्तर्जालपुटम् !