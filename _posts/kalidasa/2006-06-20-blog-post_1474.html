---
category: sanskrit
layout: sanskrit-post
title: श्रीकृष्णविलासः ३.१५
date: '2006-06-20T22:26:00.000-07:00'
author: अनामकः
tags:
- श्रीकृष्णविलासः
modified_time: '2007-06-29T07:30:28.068-07:00'
blogger_id: tag:blogger.com,1999:blog-8587359.post-6122076905144093624
blogger_orig_url: http://kalidasa.blogspot.com/2006/06/blog-post_1474.html
---

किं चिन्तया पार्थिव भुङ्क्ष्व भोगान्<br />अस्मासु जीवत्सु कुतो रिपुस्ते ।<br />कथं मयूखेषु परिस्फुरत्सु<br />सरोजबन्धोस्तमसाऽभिभूतिः ॥३.१५॥<br /><br />अन्वयः ॥ हे पार्थिव! चिन्तया किम्? भोगान् भुङ्क्ष्व। अस्मासु जीवत्सु (सत्सु) ते रिपुः कुतः? मयूखेषु परिस्फुरत्सु सरोजबन्धोः तमसा अभिभूतिः कथम्?<br /><br />विलासिनी ॥ उक्तिप्रकारमाह--किमिति॥ हे पार्थिव राजन् चिन्तया किं प्रयोजनम्। विचिन्तयन्दुश्चरितं मदीय--मित्यादि यदुक्तं भवता तथाविधदुश्चिन्ता न कर्तव्येत्यर्थः। भोगान् इच्छानुरूपसुखसाधनानि भुङ्क्ष्व। कामचरानुज्ञायाम् लोट्। अस्मासु मन्त्रिप्रवरेषु सत्सु ते तव रिपुः शत्रुः कुतः कुत्र सम्भवति। अत्र दृष्टान्तमाह--मयूखेषु रश्मिषु परितः सर्वतः स्फुरत्सु प्रदीप्यमानेषु सत्सु सरोजबन्धोः सुर्यस्य तमसा अन्धकारेण अभिभूतिः अभिभवः कथं भवति। तमः कर्तृकात्मापजयः कथं स्यादित्यर्थः।<br /><br />तिप्पणीः ॥ सरोजानां बन्धुः सरोजबन्धुः।