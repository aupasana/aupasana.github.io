---
category: sanskrit
layout: post
title: श्रीकृष्णविलासः ३.१२
date: '2006-06-20T22:39:00.000-07:00'
author: अनामकः
tags:
- श्रीकृष्णविलासः
modified_time: '2007-06-28T06:53:16.524-07:00'
blogger_id: tag:blogger.com,1999:blog-8587359.post-7113228925275560576
blogger_orig_url: http://kalidasa.blogspot.com/2006/06/blog-post_7669.html
---

मखाश्च तत्प्रीतिकृतो निवार्याः ।<br />निवारणीया श्रुतिरग्रिमाऽपि ।<br />तृणीकृताशेषजनप्रभावा<br />संस्तौति या तन्महिमानमेव ॥३.१२॥<br /><br />अन्वयः ॥ (भवद्भिः) तत्प्रीतिकृतः मखाः च निवार्याः, अग्रिमा श्रुतिः अपि निवारणीया; या (श्रुतिः) तृणीकृताशेषजनप्रभावा तन्महिमानम् एव संस्थौति॥<br /><br />विलासिनी ॥ मखा इति॥ भवद्भिः तस्य विष्णोः प्रीतिकृतः प्रियङ्कराः मखाः यागाश्च निवार्याः निहन्तव्याः। अग्रिमा श्रुतिः उपनिषत् सा च निवारणीया निरोद्धव्या। किम् अन्या वरितयेति चेदत्राह--या श्रुतिः तृणीकृतः तृणवत् अनादृतः अशेषस्य विष्णुव्यतिरिक्तस्य जनस्य प्रभावः उत्कर्षः यया तादृशी सती तस्य विष्णोः महिमानं महत्त्वमेव संस्थौति सम्यक् प्रशंसति तस्याम् अनिवारितायां तद्वर्द्धिता विष्णुभक्तिः लोकस्य न विरमेदिति भावः॥<br /><br />तिप्पणीः ॥ तस्य प्रीतिं कुर्वन्तीति प्रीतिकृतः। तृणीकृतः अशेषस्य जनस्य प्रभावः यया सा तृणीकृताशेषजनप्रभावा।