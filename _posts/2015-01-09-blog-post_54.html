---
layout: post
title: महाभारतस्य लेखकः गणेशः
date: '2015-01-09T14:04:00.000-08:00'
author: अनामकः
tags:
- महाभारतम्
modified_time: '2015-01-09T14:04:25.176-08:00'
thumbnail: http://4.bp.blogspot.com/-7a2E0SYz3SY/VLBO5uylXyI/AAAAAAAACIc/GQdJYWsewcU/s72-c/ganesha-mahabharata.jpg
blogger_id: tag:blogger.com,1999:blog-8587359.post-215685438363480349
blogger_orig_url: http://kalidasa.blogspot.com/2015/01/blog-post_54.html
---

मूलम् -- आदिपर्वणि प्रथमोऽध्यायः (५५-८३)<br /><br /><div class="separator" style="clear: both; text-align: center;"><a href="http://4.bp.blogspot.com/-7a2E0SYz3SY/VLBO5uylXyI/AAAAAAAACIc/GQdJYWsewcU/s1600/ganesha-mahabharata.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://4.bp.blogspot.com/-7a2E0SYz3SY/VLBO5uylXyI/AAAAAAAACIc/GQdJYWsewcU/s1600/ganesha-mahabharata.jpg" /></a></div>व्यासः महाभारतं कृत्वा अचिन्तयत् -- "कथं शिष्यान् अध्यापयानि" इति । तदा लोकगुरुः ब्रह्मा स्वयं तत्र आजगाम । तं दृष्ट्वा विस्मितः व्यासः आसनं कल्पयामास । अनुज्ञातः सन् आसनाभ्याशे निषसाद, उवाच च -- <b>"</b>भगवन् ! मया परमपूजितं काव्यं इदं कृतं, परं न कश्चित् लेखकः विद्यते<b>"</b> इति । तदा ब्रह्मा उवाच -- "काव्यस्य लेखनार्थं गणेशः स्मर्यताम्" इति ।<br /><br />ततः व्यासः हेरम्बं सस्मार । स्मृतमात्रः गणेशः तत्र आजगाम यत्र वेदव्यासः स्थितः । पूजितः तथा उपविष्टः सन्, गणेशः व्यासेन उक्तः -- "गणनायक ! भारतस्य लेखको भव" इति । एतत् श्रुत्वा, विघेशः प्राह -- "यदि लिखतः मे लेखनी क्षणं न अवतिष्ठेत, तदा अहं लेखकः स्याम्" इति । व्यासोऽपि तं देवम् उवाच -- "अबुद्ध्वा मा क्वचित् लिख" इति । "ॐ" इति उक्त्वा गणेशः लेखकः बभूव ।<br /><br />अतः मुनिः तदा तदा गूढं ग्रन्थग्रन्थिं चक्रे । गणेशः सर्वज्ञोऽपि तदा क्षणं विचारयन् आस्ते । तावत् व्यासोऽपि अन्यान् बहून् श्लोकान् चकार ।