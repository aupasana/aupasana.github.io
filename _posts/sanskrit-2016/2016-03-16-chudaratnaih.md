---
layout: sanskrit-post
title: चूडारत्नैः
date: 2016-03-16 02:00:00 -0700
category:
  - sanskrit
---

> चूडारत्नैः स्फुरद्भिर्विषधरविवराण्युज्ज्वलान्युज्ज्वलानि  
> प्रेक्ष्यन्ते चक्रवाकीमनसि निविशते सूर्यकान्तात् कृशानुः ।  
> किं चामि शल्ययन्तस्तिरिरमुभयतो निर्भराहस्तमिस्रा-  
> संघट्टोत्पिष्टसन्ध्याकणनिकरपरिस्पर्धिनो भान्ति दीपाः ॥  
<cite>अनर्घराघवम् (२.५१) </cite>
<!--more-->

सद्यस्तु कविवरेण्येन शङ्कराभिधेन कतिपयाः श्लोकाः उद्ध्रियन्ते। यत्र च विशिष्य
अनुवादस्खलनं पण्डितंमन्यमानानां विजृम्भते। बहुधा उद्धृताः श्लोकाः अत्यन्तं रमणीयाः।
अयं तेषु अन्यतमः। लक्ष्मणस्तु सन्ध्यां विवृणोति।

श्लोकेऽस्मिन् आदौ कविसमयोल्लेखः। सर्पाणां शिरोमणयः यस्मात् तद्विवराणि भासमानानि भवन्ति।
पुनश्च चक्रवाकविरहात् तन्मनांसि एव अग्निना प्रविष्टानि। स च सन्तापरूपः वह्निः इत्याह प्रकाशटीकाकारः।
उत्तरार्धे नवकल्पना -- दिनस्य रात्र्याश्च संघर्षणेन ये अग्निकणाः जायन्ते, तत्तुल्याः भान्ति दीपाः। लोहितत्वात् इति।
