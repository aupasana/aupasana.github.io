---
layout: sanskrit-post
title: "किं कूर्मस्य"
date: 2016-02-20 02:00:00 -0700
category:
  - sanskrit
tags:
- सुभाषितानि
---


> किं कूर्मस्य भरव्यथा न वपुषि क्ष्मां न क्षिपत्येष यत्   
> किं वा नास्ति परिश्रमो दिनकरस्यास्ते न यन्निश्चलः ।  
> किं त्वङ्गीकृतमुत्सृजन् कृपणवच्छ्लाघ्यो जनो लज्जते  
> निर्व्यूधिः प्रतिपन्नवस्तुषु सतां एकं बताहो व्रतम् ॥
><cite>(सुभाषितरत्नकोषः १३४८)</cite>


कूर्मः सकलमपि जगत् निर्वहति। किं तस्य कूर्मस्य भरव्यथा विश्वभरणपीडा वपुषि शरीरे नास्ति? तथापि एषः
भारं न क्षिपति। सूर्यः भ्रमणशीलः क्रमेण सर्वत्र किरणान् प्रसारयति। किं वा नास्ति तस्य दिनकरस्य परिश्रमः?
तथापि सः निश्चलः स्थिरः सन् न आस्ते न तिष्ठति। तथैव किं श्लाघ्यो जनः सज्जनः अङ्गीकृतं कार्यं
कृपणवत् नीचवत् उत्सृजन् त्यजन् न जल्लते? प्रतिपन्नवस्तुषु अङ्गीकृतसमारब्धकार्येषु निर्व्यूधिः सत्समाप्तिः
एकं व्रतम् एव सतां साधूनाम्। तथा मन्यन्ते ते इति यावत्॥
