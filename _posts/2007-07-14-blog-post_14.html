---
layout: post
title: हरिपुत्रः
date: '2007-07-14T06:50:00.000-07:00'
author: अनामकः
tags: 
modified_time: '2007-07-14T07:19:44.012-07:00'
thumbnail: http://3.bp.blogspot.com/_fBWXQA-fZzw/RpjamfHrC5I/AAAAAAAAASI/ULP7_-ILTPs/s72-c/harry2.jpg
blogger_id: tag:blogger.com,1999:blog-8587359.post-4439834921198998512
blogger_orig_url: http://kalidasa.blogspot.com/2007/07/blog-post_14.html
---

<a href="http://3.bp.blogspot.com/_fBWXQA-fZzw/RpjamfHrC5I/AAAAAAAAASI/ULP7_-ILTPs/s1600-h/harry2.jpg"><img id="BLOGGER_PHOTO_ID_5087056133838539666" style="FLOAT: right; MARGIN: 0px 0px 10px 10px; CURSOR: hand" alt="" src="http://3.bp.blogspot.com/_fBWXQA-fZzw/RpjamfHrC5I/AAAAAAAAASI/ULP7_-ILTPs/s200/harry2.jpg" border="0" /></a> १९९७-तमे वर्षे "<a href="http://en.wikipedia.org/wiki/Harry_Potter">हारी पाटर्</a>" नाम्ना पुस्तकमाला आरब्धा । अत्र मित्रमण्डले, हरिपुत्रः इति नाम-परिवर्तनम् । एकस्य एकादश-वर्षीयस्य बालकस्य जीवनकथा इयम् । बहूनां बालकानां उत्सुकता अस्मिन् पुस्तकगुच्छे । बहुत्र, पठने अनुत्सुकितैः बालकैः अपि इदम् एव पुस्तकं पठितम् । अतः शिक्षकाः अपि इमां पुस्तकमालाम् आश्लाघयन्ति । पुस्तकमालायाः अन्तिम-मणिः अग्रिम सप्ताहान्ते आविश्वम् उपलभ्यते । क्रमेन प्रतिपुस्तकं, तस्य चलच्चित्रनिर्माणम् । चतुर्थपुस्तकस्य चलच्चित्रस्य प्रथमदर्शनाय रात्रौ अगच्छम् । प्रायेण सर्वे बालकाः युवकाः वा । यद्यपि अर्धरात्रौ, तथापि तेषां सम्पूर्ण-उत्सुकता । मातापितरः अदृष्टाः, ते प्रायः सुखनिद्रा-मग्नाः ! चित्रस्य आरम्भात् पूर्वम् एकेन बालकेन क्रोशितम् -- अद्य मम मित्रस्य अस्याः जन्मदिनम् । झटिति, "जन्मदिनम् इदम्" गीतम् सर्वैः उच्चैः गीतम् । यदा बालाः पुनः चलच्चित्रम् (अन्यत् वा) प्रतीक्षामाणाः भवेयुः, पुनः एवं प्रथमदर्शनार्थं गन्तुम् इच्छामि । वार्तावरणं सम्पूर्णतया भिन्नं भवति ।