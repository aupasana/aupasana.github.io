---
layout: post
title: संस्कृताज्ञः
date: '2007-04-06T10:23:00.000-07:00'
author: अनामकः
tags:
- सुभाषितानि
modified_time: '2007-06-27T09:17:07.051-07:00'
thumbnail: http://1.bp.blogspot.com/_fBWXQA-fZzw/RhU2BnK3FnI/AAAAAAAAAM4/pW8yJt_1pQA/s72-c/holding_hands.jpg
blogger_id: tag:blogger.com,1999:blog-8587359.post-7678884586826831976
blogger_orig_url: http://kalidasa.blogspot.com/2007/04/blog-post_3951.html
---

<a href="http://1.bp.blogspot.com/_fBWXQA-fZzw/RhU2BnK3FnI/AAAAAAAAAM4/pW8yJt_1pQA/s1600-h/holding_hands.jpg"><img id="BLOGGER_PHOTO_ID_5050001958488184434" style="FLOAT: right; MARGIN: 0px 0px 10px 10px; CURSOR: hand" alt="" src="http://1.bp.blogspot.com/_fBWXQA-fZzw/RhU2BnK3FnI/AAAAAAAAAM4/pW8yJt_1pQA/s200/holding_hands.jpg" border="0" /></a>यस्य षष्ठी चतुर्थी च विहस्य च विहाय च ।<br />अहं कथं द्वितीया स्यात्, द्वितीया स्याम् अहं कथम्॥<br /><br /><a href="http://groups.yahoo.com/group/umd_samskritam/">umd_samskritam</a> गणाय एतत् सुभाषितं प्रेषितम् । गण-प्रमुखेन <a href="http://www.speaksanskrit.org/forum/viewtopic.php?t=9&postdays=0&amp;postorder=asc&amp;start=15">उत्तर-पत्रं सूचितम्</a> । भावार्थः -- काचित् युवती मातापितरौ वदति "यः पुरुषः संस्कृताज्ञः अस्ति, तेन सह कथं वा विवाहिता भवामि ? तस्य द्विताया कथं वा भवामि" इति । सः पुरुषः चिन्तयति विहसः इति शब्दस्य षष्ठी विहस्य, अपि च तस्य चतुर्थी विहाय इति । किन्तु , विहस्य (ल्यप्) इत्युक्ते हसित्वा । अपि च, विहाय (अव्ययः) इत्युक्ते त्यक्त्वा इव ।<br /><br />अन्यः अर्थः अपि भाति । काचित् महिला मातापितरौ वदति -- यः पुरुषः स्वकार्यम् एव पालयति, परोपकारः कः इति तेन अज्ञातम् , तेन सह कथं वा विवाहिता भवामि -- इति । एषः अर्थः कुतः आगतः ? षष्ठी नाम मम, स्वकार्यम् । चतुर्थी नाम तस्मै, परोककारः ।<br /><br />यस्य षष्ठी विहस्य -- यः स्वकार्यं हसन् (सुखेन) करोति ।<br />यस्य चतुर्थी विहाय -- यः परोपकारं कदापि न कुर्यात् (विहाय = त्वक्त्वा) ।<br />यस्य अहं द्वितीया -- यस्मै अहं द्वितीया, न तु आत्मभागः ।<br />द्वितीया स्याम् अहं कथम् -- तस्य द्वितीया (न तु प्रथमा) भवितुं कथं वा अङ्गीकरोमि ?<br /><br />यथा वागर्थौ तथा संस्कृतसंस्कृती । तयोः नित्य-सम्बन्धः । यत्र संस्कृतं तत्र संस्कृतिः । एषा युवती पृच्छति -- यस्य संस्कृतज्ञानं नास्ति, यस्य परोपकारसंस्कृतिः न स्यात्, तेन सह किमर्थं मम बन्धः ? परोपकारी, तस्मै अन्ये सर्वे प्रथमाः, न तु स्वात्मा ॥<br /><br />वयम् एवं भवाम -- यस्य षष्ठी च चतुर्थी च विहाय च विहस्य च ॥