---
layout: post
title: विवाह-आह्वान-पत्रिका
date: '2008-11-09T22:21:00.001-08:00'
author: अनामकः
tags:
- विवाहः
modified_time: '2008-11-17T07:36:11.769-08:00'
blogger_id: tag:blogger.com,1999:blog-8587359.post-8719254535435959413
blogger_orig_url: http://kalidasa.blogspot.com/2008/11/blog-post.html
---

वयं सर्वे संस्कृतानुरागिणः षोडशसंस्कारान्, अन्यानि शुभ-कार्याणि च आचरामः। तदा तु संस्कृत-मित्रेभ्यः आह्वान-पत्रिकां संस्कृतेन अपि प्रेषयामः। न्यूनातिन्यूनं विवाह-समये। तदा, मङ्गल-श्लोकः कः वा स्थाप्यते पत्रिकायाम्? द्वित्राः श्लोकाः --<br /><br />शिव-पार्वत्योः --<br />पाणि-ग्रहे पर्वत-राज-पुत्र्याः पादाम्बुजं पाणि-सरोरुहाभ्याम्।<br />अश्मानं आरोपयतः स्मरारेः मन्दस्मितं मङ्गलं आतनोतु॥<br /><br />सीता-रामयोः --<br />जानक्याः कमलामलाञ्जलिपुटे याः पद्मरागायिताः।<br />न्यस्ता राघव-मस्तके च विलसत्कुन्दप्रसूनायिताः।<br />ग्रस्ताः श्यामल-काय-कान्ति-कलिता या इन्द्र-नीलायिताः।<br />मुक्तास्ताः शुभदा भवन्तु भवतां श्रीराम-वैवाहिकाः॥<br /><br />शिवपुराणात् --<br />तदानीं दिव्य-नार्यश्च षोडशारं समाययुः।<br />तौ दम्पती च संद्रष्टुं महादर-पुरःसरम्॥५०-२१<br /><br />पुनः सीत-रामयोः --<br />स्वयंवरे किल प्राप्ता त्वं अनेन यशस्विना।<br />राघवेनेति मे सीते कथा श्रुतिं उपागता॥ रामायणे अयो॰ ११८।२४<br /><br />वेदात् --<br />गृभ्णामि॑ ते सौभग॒त्वाय॒ हस्तं॒ मया॒ पत्या॑ ज॒रद॑ष्टि॒र्यथासः॑।<br />भगो॑ अर्य॒मा स॑वि॒ता पुरं॑धि॒र्मह्यं॑ त्वादु॒र्गार्ह॑पत्याय देवाः॥ (ऋ॰१०।८५।३६)