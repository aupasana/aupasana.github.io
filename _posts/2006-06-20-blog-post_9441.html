---
layout: post
title: श्रीकृष्णविलासः ३.८
date: '2006-06-20T22:53:00.000-07:00'
author: अनामकः
tags:
- श्रीकृष्णविलासः
modified_time: '2007-06-27T15:20:11.300-07:00'
blogger_id: tag:blogger.com,1999:blog-8587359.post-17418871225257856
blogger_orig_url: http://kalidasa.blogspot.com/2006/06/blog-post_9441.html
---

किमन्यदार्ताभ्यवपक्तिकामः<br />सुरेषु सन्दर्शितपक्षपातः ।<br />अजायतोर्व्यामसुरान्निहन्तुम्<br />स एव मन्ये सरसीरुहाक्षः ॥३.८॥<br /><br />अन्वयः ॥ आर्ताभ्यवपत्तिकामः सुरेषु सन्दर्शितपक्षपातः स एव सरसीरुहाक्षः असुरान् निहन्तुम् उर्व्याम् अजायत (इति) मन्ये। किमन्यत्?<br /><br />विलासिनी ॥ किमिति॥ सः तादृक्प्रभावः सरसीरुहाक्षः विष्णुरेव आर्तानां दुःखितानां अभ्यवपत्तौ अनुग्रहे कामः अभिलाषः यस्य सः। अभ्यवपत्तिरनुग्रह--इत्यमरः। सुरेषु देवेषु सन्दर्शितः प्रकाशितः पक्षपातः स्नेहः येन तयाभूतः सन् असुरान् निहन्तुं असुरनिग्रहार्थं उर्व्यां अजायत जात इति मन्ये। किमन्यत् किमपि न तदेवेत्यर्थः। अयमेव हि देवीवचनेऽभिप्राय इति भावः॥<br /><br />तिप्पणीः ॥ सरसीरुहे एव अक्षिणी यस्य सः सरसीरुहाक्षः। आर्तानाम् अभ्यवपत्तौ (अनुग्रहे) कामः यस्य सः आर्ताभ्यवपत्तिकामः। सुरेषु सन्दर्शितः पक्षपातः येन सः सन्दर्शितपक्षपातः॥