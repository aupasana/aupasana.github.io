---
layout: post
title: श्रीकृष्णविलासः ३.१८
date: '2006-06-20T22:23:00.000-07:00'
author: अनामकः
tags:
- श्रीकृष्णविलासः
modified_time: '2007-06-29T12:23:07.772-07:00'
blogger_id: tag:blogger.com,1999:blog-8587359.post-4070401355629197601
blogger_orig_url: http://kalidasa.blogspot.com/2006/06/blog-post_1397.html
---

लब्ध्वा निधानं न तथा दरिद्रो<br />गतिं समासाद्य तथा न पङ्गुः ।<br />तथा न चान्धो दृशमाप्य हृष्येत् ।<br />यथाऽऽप्तपुत्रस्स जहर्ष नन्दः ॥३.१८॥<br /><br />अन्वयः ॥ आप्तपुत्रः सः नन्दः यथा जहर्ष तथा दरिद्रः धनं लब्ध्वा न हृष्येत्, पङ्गुः गतिः समाराद्य तथा न हृष्येत्, अन्धश्च दृशम् आप्य तथा न हृष्येत्॥<br /><br />विलासिनी ॥ आप्तपुत्रः प्राप्ततनयोत्पत्तिः सः नन्दः नन्दगोपः यथा येन प्रकारेण जहर्षं दृष्टवान् तथा तादृशप्रकारं दरिद्रः निर्धनः निधानं निक्षेपकुम्भं लब्ध्वाऽपि न हृष्येत् हृष्टः न भवेत्। तथा पङ्गुः पदाखञ्जः गतिं स्वच्छन्दगमनं समासाद्य प्राप्य न हृष्येत्। तथा अन्धः नष्टलोचनः दृशं दर्शनम् अवाप्य लब्ध्वा च न हृष्येदिति। एषां यः हर्षः भवेत् ततोऽधिको नन्दस्य हर्षः अभूदित्यर्थः॥<br /><br />तिप्पणीः ॥ आप्तः पुत्रः येन सः आप्तपुत्रः।