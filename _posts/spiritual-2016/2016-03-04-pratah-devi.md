---
layout: post
title: "प्रातः स्मरणम् (देव्याः)"
date: "2016-03-04 07:30:00 -0700"
category:
  - spiritual
tags:
  - प्रातः स्मरणम्
  - स्तोत्रम्
---

{::options parse_block_html="true" /}
<div class="sanskrit">
प्रातः स्मरामि शरदिन्दुकरोज्ज्वलाभाम्  
सद्रत्नवत् सकलकुण्डलहारशोभाम् ।  
दिव्यायुधोर्जितसुनीलसहस्रहस्ताम्  
रक्तोत्पलाभचरणां भवतीं परेशाम् ॥१॥
<!--more-->

प्रातर्नमामि महिषासुरचण्डमुण्ड-  
शुम्भासुरप्रमुखदैत्यविनाशदक्षाम् ।  
ब्रह्मेन्द्ररुद्रमुनिमोहनशीललीलाम्  
चण्डीं समस्तसुरमूर्तिमनेकरूपाम् ॥२॥

प्रातर्भजामि भजतामभिलाषदात्रीम्  
धात्रीं समस्तजगतां दुरितापहन्त्रीम् ।  
संसारबन्धनविमोचनहेतुभूताम्  
मायां परां समधिगम्य परस्य विष्णोः ॥३॥

श्लोकत्रयमिदं देव्याश्चण्डिकायाः पठेन्नरः ।  
सर्वान् लोकानवाप्नोति विष्णुलोके महीयते ॥
</div>

## notes

* The first verse (सद्रत्नवत्) focuses on her pleasant form, the second (विनाशदक्षां) on her strength,
    and the third (विष्णोः मायां समधिगम्य) on her supreme form as नारायणी.
* The phrase समस्तसुरमूर्तिम् अनेकरूपाम् shows her परा and अपरा forms simultaneously.
* The फलश्रुति which takes one to विष्णुलोक feels almost like a scribal error.
